<!DOCTYPE html>
<html lang="ua">
<head>
	<meta charset="UTF-8">
	<title>Різдво</title>
	<link rel="stylesheet" type="text/css" href="css/reset.css">
	<link rel="stylesheet" type="text/css" href="css/style.css">
</head>
<body>
	<header id="header" class="header">

		<div class="head-name">
			<img src="" alt="">
			<h1>РІЗДВО</h1>
			<img src="" alt="">
		</div>

		<div class="head-img">
			<img src="img/rizdvo.jpeg" alt="">
		</div>

		<nav class="head-nav">
			<ul class="head-menu">
				<li><a href="index.html">Головна</a></li>
				<li><a href="history.html">Історія</a></li>
				<li><a href="svyatvechyr.html">Святвечір</a>
					<ul class="sec-menu">
						<li><a href="#">Звичаї</a></li>
						<li><a href="#">12 страв</a></li>
						<li><a href="#">Рецепти</a></li>
					</ul>
				</li>
				<li><a href="kolyada.html">Коляда</a>
					<ul class="sec-menu">
						<li><a href="#">Дівоча коляда</a></li>
						<li><a href="#">Дитяча коляда</a></li>
						<li><a href="#">Парубоцька коляда</a></li>
						<li><a href="#">Церковна коляда</a></li>
						<li><a href="#">Легерська коляда</a></li>
					</ul>
				</li>
	
			</ul>
		</nav>
	</header><!-- /header -->


	<main id="main" class="main ukr">
		<h1>Коляда</h1>
		<img src="img/коляда.jpg" alt="">
		<p>Споконвіку існував у нашому народі гарний звичай бажати один одному і господарям щастя-здоров'я, многих літ і всяких статків у хаті і родині. Вже по Святій Вечері українці починали ходити по хатах, піснями та відтворенням побутових сценок поздоровляли господарів та їхніх дітей та вінчували їм злагоду й достаток. Колядувати починають не в усіх місцевостях України одночасно: на Покутті діти ідуть колядувати вже на Святий Вечір; на колишній Гетьманщині, в Слобідській Україні та в Гуцульщині — на перший день Різдва Христового, після того, як у церкві скінчиться Богослуження. На Західному Поділлі йдуть колядувати на другий день свят вранці.
		</p>      
		
        <p> Готувалися до колядування заздалегідь — виготовляли колядницькі обладунки: восьмикутну зірку, маски Кози, Ведмедика. Різдвяні колядницькі гурти споряджали переважно парубки. Вони обирали отамана — хлопця, котрий вирізнявся спритністю, дотепністю і якого в селі поважали. Крім того, він мав уміти гарно починати пісню, зробити в ній вивід. Традиційний одяг колядницьких ватаг — білі та коричневі кожушки й свитки, чоботи власної роботи, хустки або віночки у дівчат. Святкові ватаги залежно від регіону різнилися своїм кількісним складом і обрядовими персонажами.
		</p>    
		<h1>Дитяча коляда</h1>
		 <img src="img/дитkolyadki-ukrainski-3.png" alt="">
		<p>Колядують діти, дорослі парубки та дівчата, а в Галичині інколи колядують і ґазди. Але першими оповісниками народження Христа в різдвяних обрядах у давнину були діти та підлітки, які обходили ватагою багаті й бідні оселі, співаючи колядки та щедрівки. І в кожній хаті світлішало, людям ставало легше на душі. Колядників чекали з нетерпінням і щедро віддячували їм яблуками, горіхами, бубликами. Вважалося, чим більше дітей завітає до хати, тим щедрішим для її господарів буде новий рік. Колядували, як правило, лише хлопчаки: дівчатка у різдвяних обрядах участі не брали, оскільки за давнім віруванням на великі свята першими мають з'являтися представники чоловічої статі. 
		</p>    
		<h1>Парубоцька коляда</h1>
        <img src="img/парубkolyadniki2.jpg" alt="">
		<p>Крім дітей, на перший день Різдвяних свят колядують і дорослі парубки — ці вже ходять із «звіздою» та дзвоником. «Звізду» роблять з дерев'яної обичайки та тоненьких дощечок — шалівок. Рівнож не п'ять і не шість, а сім. Звізда декорується кольоровим папером, стрічками. В середині — образок «Народження Христа» і свічка.
		</p>    
		<p>Ватага колядників — п'ять осіб: береза, звіздоноша, дзвонар, міхоноша та запасний, що має завдання допомагати міхоноші.
		</p>
		 
        <p>Такі колядники колядують у хаті перед образами. Спочатку підходять до вікна, і береза гукає:</p>
       <p> — Пане господарю, благословіть Христа славити!
		</p>
		<p>Інколи, як де ведеться, такого благословення випрошують усі — хором:
		</p>
		<p>— По цьому дому, по веселому, Чи дозволите колядувати, Колядувати, дім звеселяти, Дім звеселяти, дітей збудити, Христа славити?!
		</p>
		 <p>— Просимо! — відзивається з хати господар, відчиняючи двері. Хлопці заходять до хати, скидають шапки, стають перед образами і під «дзеленькання» дзвоника співають.
		</p>
        
		<p>За таку колядку господар дає, бувало, цілого калача, а то й запрошує всю ватагу до столу, як бажаних гостей. Вип'ють по чарці, закусять — довго не сидять, та й постають у пошані перед господарем. Береза віншує:</p>
        <p>«За цим віншуємо вас, чесний та величний наш пане, усім добром, усім гараздом, що собі у Господа Бога жадаєте та думкою думаєте, щоб так воно і сталося! Поможи вам, Бо¬же, ці свята мирно одпровадити та других у радості й веселості щасливо діждати, а нам, колядникам, ласкаві будьте не за зле мати, що у ваш чесний та величний двір повернули. Поверни до вас, Господи Боже, ласкою своєю небесною на цілий рік і вік! Сим вас віншуємо, а самі усім чесним та ґречним низько кланяємося. Здорові будьте, в гаразді оставайтеся!»
		</p>
		<p>Всі колядники низько вклоняються господареві, господині, дітям, навіть наймитові, якщо він є. Отак поколядувавши в одній хаті, ватага йде до другої.
		</p>
		<h1>Дівоча коляда</h1>
		<img src="img/дів-kolyadki-8.jpg" alt="">
		<p>Увечорі, як геть стемніє, йдуть з колядою і дівчата. Дівоча ватага ходить з ліхтарем, що має вигляд місяця або зірки. Ліхтар дівчата носять не в руках, а прив'язують до довгої тички, щоб здалека було видко дівоча ватага йде!...
		</p>
		
        <p>Дівчата до хати не заходять: співають на дворі, під вікном. «Оце постаємо кружка під хатою, а всередині — наша «береза» з ліхтарем.
		</p>

		<h1>Церковна коляда</h1>
		<img src="img/церк.jpg" alt="">
		<p>На Західній Україні колядують і старші люди — найчастіше чоловіки, що належать до церковного братства. Братчики, зібравшись, ідуть до панотця. Від панотця колядники йдуть до хати своїх братчиків, вітаючи їх з народженням Христа.
		</p>
         <h1>Легерська колядка</h1>
		<img src="img/легерkolyada.jpg" alt="">

		<p>Уже від «Святого Миколая» група леґінів — гуцульських парубків, готується до коляди. Готуватися треба поважно, бож колядницька ватага — двадцять осіб! Вибирають «березу», «виборця» — скарбника, «коня» — міхоношу, скрипника, трембітаря, кількох добрих плясунів. Всі інші, що не мають «функції», — звичайні колядники.
		</p>
         <p>Старі «ґазди» разом з панотцем виробляють програму, бож колядницька ватага стоїть під протекторатом церкви. Коляда починається обходом навколо церкви і колядою в панотця.
		</p>
		<p>Колядницький похід дуже цікавий: попереду йдуть парами плясуни з «бартками» (сокирами) на плечах. До «барток» підв'язані дзвоники, що під час танку дзвонять у такт плясунам. Таким «плясом» колядники і підходять до кожної хати, де колядують, — і відходять.
		</p>
		<p>Якщо «ґазда» хоче, щоб колядницька ватага йому «дім звеселила», він виходить на поріг з калачем у руках, а «ґаздиня» — з повісмом льону. До них підходить «виборець» і підносить їм дерев'яний різьблений хрест, щоб цілували. Поцілувавши, ґаздиня перев'язує хрест повісмом, а ґазда дає «виборцеві» калач і кидає гроші до скриньки.
		</p>
		<p>Після цієї церемонії вся ватага заходить до хати. У хаті колядників частують горілкою чи пивом — що ґазда має. Під час частунку колядники «розвеселяють дім» — співають, оповідають веселі пригоди, танцюють з ґаздинею чи ґаздовою дочкою...
		</p>
		<p>Отак побавившись, ватага приступає до справжньої церемонії коляди: сідає за стіл і колядує по черзі: господареві, господині, синові, дочці та всьому «живому і мертвому достатку» — худобі, хаті, плугові, рогачам. Кінчається коляда віншуванням. Всі встають з-за столу, стають перед ґаздою і ґаздинею, береза виходить наперед і каже:   
		</p>
		<p>«Віншуємо вас, аби у вашій загороді було стільки овечок, скільки у сім домі дрібних кришок. Віншуємо вам многая літа з цими святками, з цим Новим Роком та Святим Різдвом. Дай вам, Боже, здоров'я!» Вся ватага колядників підхоплює хором:
		</p>
		<p>— Дай, Боже!   
		</p>
		<p>— А в домі склінно!  
		</p>
		<p>— Дай, Боже!   
		</p>
		<p>— У кіннику коні!  
		</p>
		<p>— Дай, Боже!   
		</p>
		<p>— У кошарі вівці!  
		</p>
		<p>— Дай, Боже!   
		</p>
		<p>— У пасіці бджоли!
		</p>
		<p>— Дай, Боже!   
		</p>
		<p>По віншуванні один із плясунів, підстрибуючи то на одній, то на другій нозі, обходить по черзі всіх членів родини. Танцюючи, він співає в супроводі всього хору:
		</p>

        <p>Ой, пляшу, пляшу — знаю до кого,  
		</p>
		<p>Дасть мені ґазда пів золотого.
		</p>
		<p>Ой, мало, мало — на цім не стало...
		</p>
		<p>Ой, скачу, скачу, бо гроші бачу,
		</p>
		<p>Як маєш сина, то давай сира,
		</p>
		<p>Як маєш дочку — давай горілочку.  
		</p>
		<p>Ой, дай же, дай же, як маєш дати,
		</p>
		<p>Не маєш дати — вигонь із хати:
		</p>
		<p>Ой, хоч ожогом, хоч кочергою,
		</p>
		<p>А хоч дівчинов коструботою..
		</p>
		<p>За цей «пляс» колядник дістає в шапку або в дзвінок гріш від кожного, до кого танцював і приспівував. Після цього всі колядники тричі вклоняються ґазді та ґаздині і, танцюючи від столу назад плечима, виходять із хати. За ними виходять ґазда з ґаздинею. На подвір'ї ватага стає колом, оточуючи ґазду, ґаздиню і свого скрипаля. Скрипаль грає, а колядники йдуть «рівної» — хороводять то в один, то в другий бік, приспівуючи: Аби ґаздам весело було Через цілий рік жити...
		</p>
		<p>За це ґазда частує колядників горілкою. Нарешті, ватага зупиняється, випускає з кола ґазду з ґаздинею, ще п'є по келішку оковитої і, пританцьовуючи, виходить на вулицю.
		</p>
		<p>Звідки в українців колядки?
		</p>
		<img src="img/587005fcb2839-kolyada-na-mayzlyah-mayzli-tserkva-5861-890x395_1200.jpg" alt="">
		<p>Саме слово коляда походить від назви Нового Року у римлян — Саіегкіае іашіагіае, що припадав на тиждень після веселих сатурналій, у другій половині грудня місяця. Ця чужа назва «коляда», що сплелася із старослов'янським празником зимового повороту сонця і пізніше перейшла на наше зимове новоріччя, вказує на сильні греко-римські впливи в ІV-ІХ ст., коли українська колонізація досягла берегів Чорного моря і Дунаю, де вона зустрілася безпосередньо з греко-римським світом.
		</p>
		<p>Цілком можливо, що наші предки разом із назвою «коляда» та деякими звичаями запозичили від греків та римлян ще щось із мотивів величальних новорічних пісень ще перед прийняттям християнства на Україні-Русі. Та все ж, немає сумніву, що греко-римські впливи зустрілися на східнослов'янському ґрунті вже з виробленою новорічною обрядовістю і величальними піснями місцевого походження.
		</p>
		<p>«Дуже можливо, що ті старі новорічні пісні в нас називалися власне щедрівками. Ця рідна, місцева їх назва, незнана поза українською етнографічною територією, стоїть, очевидячки, в якомусь зв'язку із щедрим, тобто багатим вечором, що замикає різдвяний цикл празників, та із тою щедрістю, багатством і достатком, який напророчують колядки й щедрівки в бажаннях для господарів».
		</p>
		<p>Традиційний характер організації колядницьких та щедрівницьких ватаг на чолі з «березою» у багатьох випадках нагадує стародавніх веселих скоморохів, що теж «хату звеселяли» не тільки величальними піснями, а й танцями та грою на музичних інструментах (згадаймо колядницьку ватагу на Гуцульщині).
		</p>
		<p>Також імовірно, що звичай переодягатися та накладати на себе машкару — характеризуватися циганом, жидом, чортом, журавлем, ведмедем, козою — колядницькі та щедрівницькі ватаги теж запозичили від скоморохів.
		</p>
		<p>За традицією староукраїнських величальних пісень, багато колядок спрямовується до особи господаря, господині або їхніх дітей — парубка чи дівки. Відповідно до цього підбирається і зміст колядки. Імена величальних осіб підставляється в тексті самої пісні, і тоді колядка виглядає так, ніби спеціально складена для даної особи.
		</p>
		<p>Щодо змісту, то колядки і щедрівки відзначаються великою різноманітністю мотивів. Хоч і дуже умовно, можна їх все ж поділити на шість окремих груп, а саме: колядки і щедрівки з хліборобськими, мисливськими, військовими, казково-фантастичними, любовними (краще сказати — весільними) та біблійно-релігійними мотивами.
		</p>

		<div class="btn-top"></div>
	</main>


	<footer id="footer" class="footer">
		<div class="foot-left">
			<h4>Ваші питання:</h4>
			<input type="text" name="text" value="" placeholder="Ваші питання...">
		</div>
		<div class="foot-right">
			<h4>Контакти:</h4>
			<p>Адреса: м.Чернівці, вул.Шкільна 5  <br> Телефон : +380958779896</p>
		</div>
	</footer>
</body>
</html>